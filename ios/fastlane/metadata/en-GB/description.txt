GetPet - programėlė, kurioje sutiksi šuniukus iš Vilniaus gyvūnų prieglaudų.

Tai lyg tinderis šuniukams. Atsidarai GetPet - į tave spokso kudlius. Jei sužavėjo, brauki pirštu į dešinę, jei ne - brauki į kairę ir randi kito šuniuko anketą. Anketoje rasi ne tik nuotraukų, bet ir gyvūnėlio istoriją.

Radai mėgstamą šunytį? Susitark dėl pasimatymo - atvyk į prieglaudą pabendrauti. Pamaitink, pavedžiok po laukus, susipažink. Jie nori pabūti kartu. 

Apsisprendei šuniuką priglausti į savo šeimą? Pasiimk į namus. Pirmas dvi savaites tau padės asmeninis GetPet mentorius - jis patars įvairiais klausimais ir padės pažinti naująjį augintinį. Jei pasiruošimo laikotarpis praeis sklandžiai - valio, turi naują šeimos narį!

Ir visa tai - nemokamai.

GetPet. Čia prasideda draugystė.
